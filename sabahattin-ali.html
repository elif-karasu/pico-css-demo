<!DOCTYPE html>
<html lang="tr" data-theme="dark">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link
      rel="stylesheet"
      href="https://cdn.jsdelivr.net/npm/@picocss/pico@1/css/pico.min.css"
    />
    <title>Sabahattin Ali | Antoloji</title>
  </head>
  <body>
    <article>
      <h4>Aldırma Gönül</h4>
      <pre>

        Başın öne eğilmesin
        Aldırma gönül aldırma
        Ağladığın duyulmasın
        Aldırma gönül, aldırma
        
        Dışarda deli dalgalar
        Gelip duvarları yalar
        Seni bu sesler oyalar
        Aldırma gönül, aldırma
        
        Görmesen bile denizi
        Yukarıya çevir gözü
        Deniz dibidir gökyüzü
        Aldırma gönül, aldırma
        
        Dertlerin kalkınca şaha
        Bir sitem yolla Allah'a
        Görecek günler var daha
        Aldırma gönül, aldırma
        
        Kurşun ata ata biter
        Yollar gide gide biter
        Ceza yata yata biter
        Aldırma gönül, aldırma
      </pre>
    </article>
    <article>
      <h4>Bütün İnsanlara</h4>
      <pre>

        Dillerde gezen adım:
        Bir seciyesiz, bir it.
        Nedense olamadım,
        Sizin gibi bir yiğit...
        
        Ne gaye taşıyorum,
        Ne bir dağ aşıyorum;
        Delice yaşıyorum,
        Ne ihtiras, ne ümit...
        
        Yuh...Eğer hayat buysa,
        Bu ahmakça uykuysa...
        Bana kim sokulduysa
        Hadi dedim, hadi git! ..
        
        Bende çok şey var ama,
        Akıl filan arama...
        Ciddiyetle arama
        Koydum dikenli bir çit.
        
        Saçıma düşen aklar,
        Ne bir macera saklar;
        Çıkarmaz bu dudaklar,
        Ne bir küfür ne tevhit...
        
        Korkutmaz beni ölüm,
        Bir şeytan kadar hürüm.
        Süremez bende hüküm
        Ne Allah, ne de Nahit...
      </pre>
    </article>
    <footer class="container">
      <a href="index.html"><em>Anasayfa</em></a>
    </footer>
  </body>
</html>
