<!DOCTYPE html>
<html lang="tr" data-theme="dark">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link
      rel="stylesheet"
      href="https://cdn.jsdelivr.net/npm/@picocss/pico@1/css/pico.min.css"
    />
    <title>Nazım Hikmet | Antoloji</title>
  </head>
  <body>
    <article>
      <h4>Dünyanın En Tuhaf Mahluku</h4>
      <pre>

        Akrep gibisin kardeşim,
        korkak bir karanlık içindesin akrep gibi.
        Serçe gibisin kardeşim,
        serçenin telaşı içindesin.
        Midye gibisin kardeşim,
        midye gibi kapalı, rahat.
        Ve sönmüş bir yanardağ ağzı gibi korkunçsun, kardeşim.
        Bir değil,
        beş değil,
        yüz milyonlarlasın maalesef.
        Koyun gibisin kardeşim,
        gocuklu celep kaldırınca sopasını
        sürüye katılıverirsin hemen
        ve âdeta mağrur, koşarsın salhaneye.
        Dünyanın en tuhaf mahlukusun yani,
        hani şu derya içre olup
        deryayı bilmiyen balıktan da tuhaf.
        Ve bu dünyada, bu zulüm
        senin sayende.
        Ve açsak, yorgunsak, alkan içindeysek eğer
        ve hâlâ şarabımızı vermek için üzüm gibi eziliyorsak
        kabahat senin,
        — demeğe de dilim varmıyor ama —
        kabahatın çoğu senin, canım kardeşim!
      </pre>
    </article>
    <article>
      <h4>Seni Düşünmek</h4>
      <pre>

        Seni düşünmek güzel şey, ümitli şey
        Dünyanın en güzel sesinden
        En güzel şarkıyı dinlemek gibi bir şey
        Fakat artık ümit yetmiyor bana,
        Ben artık şarkı dinlemek değil
        Şarkı söylemek istiyorum…
      </pre>
    </article>
    <article>
      <h4>Beş Satırla</h4>
      <pre>

        Annelerin ninnilerinden
        spikerin okuduğu habere kadar,
        yürekte, kitapta ve sokakta yenebilmek yalanı,
        anlamak, sevgilim, o, bir müthiş bahtiyarlık,
        anlamak gideni ve gelmekte olanı.
      </pre>
    </article>
    <footer class="container">
      <a href="index.html"><em>Anasayfa</em></a>
    </footer>
  </body>
</html>
